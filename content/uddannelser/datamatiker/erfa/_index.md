---
weight: 1
title: "Datamatiker - ERFA vejledning"
date: "2023-03-27T10:37:15+0200"
lastmod: "2023-03-27T10:37:18+0200"
draft: false
author: "Jakob V. Jensen"
authorLink: "https://github.com/jvjeucl/"
description: "ERFA-Vejledning til Datamatiker 4. semester"
images: []
resources:
- name: "featured-image"
  src: "featured-image.jpg"

tags: ["datamatiker", "erfa", "erfa-vejledning", "vejledning", "4. semester"]
categories: ["documentation"]

lightgallery: true

toc:
  auto: true
---

## 1. Formål med modul-/semesterbeskrivelsen
Modul/semesterbeskrivelsen for din uddannelse skal sikre, at der er sammenhæng fra de overordnede lovgivningsmæssige rammer for selve uddannelsen og til de konkrete studieplaner som din underviser udarbejder i undervisningen. Dermed kan du som studerende til hver en tid få et samlet overblik over uddannelsesforløbets studieaktiviteter og læringsmål samt de rettigheder og forpligtelser, der er gældende under dit uddannelsesforløb. Desuden giver det dig mulighed for at orientere dig omkring de forventninger, der stilles til dig undervejs i undervisningen.
Modul/semesterbeskrivelsen giver overblik over det enkelte moduls/semesters indhold. Det vil til hver en tid være den nyeste udgave af modul/semesterbeskrivelsen, som er publiceret på www.ucl.dk, der er gældende.
## 2. Modulets/semestrets faglige mål 2.1 Fagelementer
På dette modul/semester vil du møde følgende fagelementer, jfr. studieordningen:

* Valgfag i form af specialisering

På dette modul/semester er der fokus på de læringsmål og ECTS, der knytter sig til de nævnte fagelementer, jfr. studieordningen 

***Nationale del:*** 

[https://esdhweb.ucl.dk/D19- 1181303.pdf?nocache=d6963343-6663-4ae1-9a89-da0a2273017a]()
 
***Institutionsdel:***

[https://esdhweb.ucl.dk/D19-1181319.pdf?nocache=c6aaa0ee-ed43-4ff9-8600- 2b91e9d6f9df ]()

### 2.2 Oversigt over semestrets studieaktiviteter
I dette afsnit beskrives modulets/semestrets specifikke studieaktiviteter. Tabel 1: Semestrets specifikke studieaktiviteter


| Dato/uge/måned   |      Aktivitet      |  Bemærkning |
|----------|:-------------:|:------|
| Uge 44 |  Inspirationsdag, oplæg fra virksomheder | Informationer vedr. 4. og 5. semester. Der afholdes en event hvor virksomheder er inviteret til at præsentere dem selv og deres arbejdsopgaver – gerne med specifikt henblik på et samarbejde med studerende på 4. og/eller 5. semester. Et af formålene med dagen er at give de studerende inspiration til hvilke emner de vil specialisere sig i, på 4. |
| Medio december |    Har dannet grupper, valgt projekt og emner til 4. semester   |   Emnerne og projektet samt aftale med virksomheden skal godkendes af underviserne på semestret. |
| Uge 5 | Opstart af specialiseringsprojekt |    Link til personlig portefølje oplyses til underviserne |
| Uge 6 - 22 | Specialiseringsprojekt |     |
| Mellem uge 6 og 22 | Internationale aktiviteter |    2 uger, 5 ECTS. Afhænger bl.a. af Corona-situation |
| April | Semesterevaluering |    |
| Ca. 1. juni | Aflevering til Wiseflow  |    |
| 1. juni | Praktikaftale er aftalt og registreret i praktikportalen |    Den studerende skal selv finde praktiksted samt registrere aftalen i praktikportalen. |
| Medio / ultimo juni | Eksamen |   1. eksamensforsøg |
| Primo august | Reeksamen |    2. eksamensforsøg |
| Ultimo august | Reeksamen |    3. eksamensforsøg |
| 1. august | 5. semester starter |    Praktikophold |

***OBS! Der tages forbehold for ændringer, idet de præcise datoer altid skal findes på ItsLearning.***
### 2.3 De studerendes kontakt til videngrundlaget
Undervisningen er baseret på et videngrundlag med fokus på inddragelse af viden fra praksis, viden fra relevant forskning og viden fra udviklingsarbejde. Der anvendes således et relevant videngrundlag med henblik på at understøtte den studerende i at opnå uddannelsen mål for læringsudbytte.
Den studerende bliver introduceret til viden, der vedrører centrale tendenser inden for det erhverv og profession som den samlede uddannelse retter sig imod gennem: Virksomhedsbesøg, eksterne oplæg og bøger, artikler og forskningsrelaterede rapporter og publikationer.
      
## 3. Studentercentreret læring og pædagogisk praksis
På dette modul/semester arbejdes med studentercentreret læring og den overordnede pædagogiske praksis på følgende måde:
### 3.1 Studentercentreret læring
Studentercentreret læring sætter den studerendes læring, engagement og trivsel i centrum og har fokus på, at de studerende udvikler arbejdsmarkedsrelevante viden, færdigheder og kompetencer.
I undervisningen er der fokus på studentercentreret læring, hvor den enkelte underviser planlægger sin undervisning med udgangspunkt i den pædagogiske praksis og med fokus på studieunderstøttende aktiviteter.
### 3.2 Udmøntning af pædagogisk praksis
På UCL Erhvervsakademi og Professionshøjskole sætter vi den studerendes læring, engagement og trivsel i centrum, og vi har fokus på, at du udvikler arbejdsmarkedsrelevante kompetencer, færdigheder og viden. Vores pædagogiske praksis er alt det vi gør, for at du kan nå dette mål.
#### 3.2.1 Praksis i IT-branchen
IT-branchen er især kendetegnet ved at moderne teknologi, såvel software, hardware som metoder og værktøjer, spiller en central rolle. Levetiden for disse metoder og værktøjer er ofte ret kort, hvorfor der konstant er et behov for at medarbejdere og ledere er i konstant faglig udvikling. Ikke alene for at lære at beherske nye metoder og værktøjer, men også for at bevare og udbygge et fokus for nye teknologier som måske bliver svaret på i morgens spørgsmål.
I branchen anvendes så vel intern og ekstern samt formel og uformel uddannelse og læring. I særdeleshed forventes intern, uformel og selvstyret læring at være en kompetence som medarbejderen besidder, anvender og udbygger.
#### 3.2.2 Undervisnings- og arbejdsformer
Med det formål at understøtte den beskrevne pædagogiske praksis, anvendes på dette modul/semester følgende undervisnings- og arbejdsformer:
I samarbejde med virksomheder defineres projekter, der skal bidrage til løsning af realistiske problemstillinger. Den studerende skal selv, indenfor sit valgte arbejdsområde, ud fra de givne ressourcer vurdere:

* hvilke viden, færdigheder og kompetencer, der er nødvendigt for at løse opgaven 
* i hvilken rækkefølge disse skal anvendes
* hvilket behov for uddannelse / læring dette afstedkommer
* hvilke læringsressourcer (litteratur, artikler, videoer, kurser, tutorials osv.) der skal anvendes til at opnå den ønskede læring
* hvorledes læringen bedst tilrettelægges såvel inden for form, metode og indhold
* hvorledes det sikres at opnå den nødvendige fremdrift og resultater
* kvaliteten af det opnåede og hvorvidt dette giver anledning til korrektion af hele
forløbet
* de bedste måder at formidle og vidensdele den opnåede læring
* hvorledes og hvornår feedback er nødvendig samt hvorledes dette tilrettelægges

Der er således i meget høj grad tale om at de studerende selv tager ansvaret for forberedelse, udførelse, refleksion og evt. korrektion af egen læring.

Undervisernes rolle er primært at vejlede, udfordre og støtte de studerende i alle aspekter af ovennævnte elementer. Ved at stille konstruktive spørgsmål og pege på mulige alternativer, hjælper underviserne de studerende med at holde fokus samt, ikke mindst, at foretage valg der fremmer processen. Der vil uundgåeligt opstå problemer samt foretages valg og handlinger der virker kontraproduktive. Her er det undervisernes opgave at bevare motivation samt fremme refleksioner og analyser, der bidrager til fremdrift og kvalitet.
#### 3.2.3 Understøttelse af pædagogiske praksis
De anførte undervisnings- og arbejdsformer understøtter den pædagogiske praksis på følgende måde:
Ved at arbejde med realistiske problemstillinger i samarbejde med virksomheder sikres at læringen sker i meningsfyldte sammenhænge som bidrager til motivation og engagement.
Ved at overlade ansvar for planlægning, udførelse, evaluering og korrektion til den studerende sikres følelse af ejerskab, krav om selvstændighed og aktiv stillingtagen. Dette matcher i høj grad de krav der stilles jvf. afsnit 3.2.1.
Gennem projektarbejde i grupper sikres opbyggelse af samarbejdsevner, formidling, konflikthåndtering og projektledelse. Dette skal ses i sammenhæng med og som en naturlig forlængelse af det tilsvarende arbejde gennem de foregående semestre. 4. semester er det sidste, der gennemføres på uddannelsesstedet og under kontrol af underviserne. Med udgangen af semestret er de studerende forberedte og rustede til 5. semesters praktik, afsluttende hovedopgave og endelig beskæftigelse i IT-branchen.
Gennem undervisernes supervision, vejledning og støtte sikres at den studerende har mulighed for at sparre og udfordres på passende niveau. Samtidig opnås en støtte, der bidrager til at turde begå fejl og kunne udnytte disse til at opbygge erfaringer og læring.
Den konkrete anvendelse af den enkelte undervisnings- og arbejdsformer vil fremgå af de udarbejdede Studieplaner for undervisningen.
#### 3.2.4 Differentieret undervisning
På dette modul/semester arbejdes med differentieret undervisning på følgende måde:
      
De studerende vælger selv hvilke emner de vil arbejde med indenfor de givne begrænsninger. Hele tilrettelæggelsen af læringsforløbet varetages af de studerende selv. Hermed vil graden af differentiering være særdeles høj.
I vejledningen mødes de individuelle behov med behovet for teamarbejde og gensidig formidling og erfaringsudveksling.
#### 3.2.5 Den studerendes egne læringsprocesser
For at sikre, at den enkelte studerende opnår den planlagte læring, forventes det, at den studerende har en aktiv tilgang til egne læringsprocesser og bidrager til læringsforløbet på følgende måde:
Da den studerendes indsats har en meget høj grad af selvstændighed er det let at komme på afveje, miste motivation eller mangle overblik og plan. Det er derfor absolut nødvendigt at der konstant reflekteres over processen, fremdrift og mål på en struktureret og konstruktiv måde. Formidling og dokumentation af forløb og produkter vil være en nødvendig del af arbejdet.
Det er således særdeles vigtigt at den studerende deltager i den tilbudte støtte og vejledning fra såvel undervisere, team, andre studerende og evt. eksterne parter, herunder deltagende virksomheder.
## 4. Prøveformer
På dette semester vil du møde følgende prøveformer: individuelle mundtlige prøver på baggrund af projektarbejde i grupper og evt. med gruppepræsentation.
Se studieordningen for yderligere detaljer.
Den valgte prøveform understøtter opnåelsen af læringsmålene ved at kombinere et projektarbejde med de faglige emner og teori. Herved tilgodeses såvel viden som færdigheder. Under eksaminationen vil der således blive lagt vægt på såvel en faglig og teoretisk del som en praksisorienteret del. Endelig afprøves opnåelse af kompetencer gennem en konstruktiv dialog under eksaminationen.